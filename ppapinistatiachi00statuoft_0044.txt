XXXVIII Editoris praefatio.

ratione. iam etsi codicum QGK ope liic illic errores
manifestos codicis P corrigere licuit, tamen paucis. locis
—— non tot quot editores vulgo putant -—— tamen ante com-
munem omnium librorum fontem1) corruptelae inrepserunt.
ubicumque vero Puteanei lectiones veritatis speciem prae
se ferunt, eas servandas esse mihi persuasum est vel non
perspecta interpolationis in ceteris libris ratione. pleris-
que autem locis minime dubitabis, cur difficiliorem et
elegantiorem genuinae traditionis lectionem spreverint ei,
qui poetam facilem intellectu reddere volebant.

iam postquam rationem, quam in textu constituendo
sequendam esse censeo, breviter pro huius loci opportunitate
exposui, pauca addo, quae non ab omni parte supervacanea
esse arbitror. Achilleis enim post scholia in Thebaidem
composita gravissima menda videtur contraxisse. nam
uno loco genuinam lectionem cum Puteaneo servavere
Thebaidos scholia. 2) neque vero semper ambo carmina
coniuncta fuisse inde certo efficitur, quod sunt auctores
haud pauci qui Thebaidem probe noverunt, Achilleidis ne
unum quidem locum laudaverunt. Achilleidos autem scholia,'
si in re lubrica necdum satis disquisita audeo iudicare,
cum praeter verborum quasdam simplicissimas interpreta-
tiones nihil fere contineant, quod non item exstet in Servio,
non una cum Thebaidos scholiis videntur orta esse.

auctores quod addidi, quatenus fieri potuit —- neque
enim quisquam hic viam aperuerat ——, neminem moleste
spero esse laturum. plures locos doctiores fortasse ad—
notare posse haud nescio, ego partim ex editionibus vete-
ribus, partim de meo quae collegeram, malui quamvis

1) quo autem tempore Puteanei stirps a„ reliquorum di-
gressa sit, altiore et propria quaestione opus est, quae huius
praefationis modum vereor ne superet.

2) ef. adn. crit. ad Aeh. Ι 344.

