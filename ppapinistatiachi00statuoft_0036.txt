XXX Editoris praefatio.

pretium positum est. quae consulto e plena conlatione
Schenkelius elegit. quo factum est, ut in praesens ipsa
conlatione carere possimus.

g 3 quae ratio intercedat inter codices QOK et P.

( codices QCK artiore quodam vinculo inter se cohaerere
iam supra indicatum est. magnum enim detrimentum
factum est in his tribus codicibus post versum Ι 528. at-
que quae Kohlmannus in apparatu critico dedit, cum minus
perspicua sint, breviter, qualis sit reS‚ exponendum vide-
tur. omissi autem sunt in QGK versus Ι 529-661. 111
Q. enim fol. 173b post v. I 528 sequebatur unius versus
spatio intermisso 1) versus 662. sed quia 111 supplemento,
quod alio folio inserto legitur, usque ad versum 662
scriptus erat contextus, postea in textu ipso versus 662
utpote non necessarius rasura deletus est. versum autem
661 foedissima interpolatione ortum in exemplari codicis
Q fuisse nullo modo demonstrari potest. immo hac ipsa,
re correctorem pessimo quodam libro usum esse docemur.
certe melioribus libris usi sunt, qui 111 codicibus K et Ο
lacunam expleverunt. desiderabantur igitur in eo codice,
unde liber Q, transcriptus est, 132 versus.

idem damnum factum est in codice K, ubi Kohlmannus
versus 529-660 et versum 661 deesse adnotat in appa-
ratu ad v. 529 et v. 661. in C supplementum compre-
hendit versus inde a 528 usque ad 662 sed ita, ut et
eum versum, qui antecedit lacunam, et eum, qui sub—
sequitur, repetierit corrector. quae cum ita sint, constat
in communi horum librorum fonte detrimentum quolibet
modo factum fuisse versuum 132, quae res commode ita
explicatur, ut duo folia tricenum ternorum in quaque pagina

1) unde librarium ipsum damnum cognovisse patet.

