*Editor-is praefatio. VII

quae uncis inclusi, erasa sunt ac vix perspiciuntur. ex
hac nota rectissime conclusit Otto Munerl) codicem Putea-
neum olim pertinuisse ad bybliothecam monasterii Cor-
beiensis veteris, cuius patronus sanctus Petrus apostolus
fuit. unde sicut alios libros e. g. Livi Puteaneum, in viri
illius docti manus quolibet modo librum pervenisse apparet.
eodem auctore subscriptionem quae est de priore domino
in calce libri, deletam esse facile tibi persuaseris.

praeter librarium ipsum rara correctorum vestigia ex-
stant in Puteaneo. e quibus unus vel duo quos nota Ρο
comprehendimus — neque enim facile eos distinxeris —
aetate ipsi librario fere pares esse videntur. multo post eos
recentiores quidam cum perlegerent librum et cum vulga-
ribus compararent, notas quasdam asperserunt levioraque
menda emaculaverunt. horum correctorum aetatem recte
mihi videtur constituisse Otto Miiller‚ qui saeculo duo-
decimo vel tertio decimo eos addixit. nec tamen quisquam
eorum totum librum recensuit. nos pro lectoris commodo
ad unum omnes eos nota Pr significavimus. librum Mo-
nachium transmissum contuli ipse.

atque redire Puteaneum codicem ad vetustissimum quod-
dam exemplar lacunosum et undique adrosum multis locis
comprobatur. imprimis autem in Achilleide fines versuum
haud semel mutilati sunt, ita ut duae vel tres litterae vel
una saltem perierint, quas quod librarius de suo supplere
noluerit, summae ei laudi tribuemus. hos enim velim con-
sideres locos ex Achilleide petitos — nam intra hos fines
in universum nos continebimus ‚ quippe qui Achilleidi
simus praefatur-i ——z

*Ι 2 celo om. P¹‚ add. Pc
*Ι 1Ο pulso om. P addita nota

 

1) Electa Statiana. progr. Berolini 1882 p. 12. ibidem
librariorum versus in fine adpictos invenies.

