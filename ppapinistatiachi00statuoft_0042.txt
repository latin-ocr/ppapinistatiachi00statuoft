XXXV1 Editoris praefatio.

mihi videtur itemque Monacensis 14 557, de quo Gustafs-
sonus egit in commentationibus Vahlenianis p. 494 sq. —,
ipse quem Wotkius tanti aestimavit codex Sangallensis ad
exemplar aliquod correctum secundum Puteaneum vel eius
gemellum redit. nam quod eum librum duobus locis veras
lectiones solum retinuisse ille autumat, satis mirari non
possum. altero enim loco Theb. Ι 291 011111 verbum supra-
scriptum sit ab ipso librariO, qui in textu scripserat verwm,
quam lectionem antiquitus traditam esse omnium qui ad-

huc innotuere librorum consensu demonstratur, satis puto ·

apparet in exemplari codicis Sangallensis verbusm ab ho-
mine quodam docto adscriptum fuisse, cuius vestigia etiam
aliis locis exstare ne Wotkium quidem praeteriit. Theb.
I 653 quod legitur Leve, eidem docto licebit tribuere, qui
altero loco egregie succurrit. atque doctum hominem eum
fuisse, qui complures libros inter se contulit, ac non mercen-
narium quemlibet librarium ipsa re patet. contra inter-
polatae recensionis satis multa in ipso Sangallensi vestigia
inveniuntur3 e quibus pauca atque ea gravissima adnoto:

Theb. Ι 215 quoad usque. idem legitur in Q, Gudiano
52 aliis. ’

Theb. I 440 inire quam foedissimam interpolationem
etiam in aliis deterrimae notae libris exstare e Miilleri ad
hunc locum nota discimus.

Theb. I 571 pubescentibus iterum cum nonnullis e pes-
simis libris pro vera lectione pubem ineuntibus. possum
plura proferre vel ex primi libri conlatione a Wotkio
edita: sufficiunt hi loci, 111 qualis generis sit ille Sangallensis,
cognoscatur. quem tantum abest, ut quidquam ad re-
censionem valere censeam, ut futuro Thebaidos editori
abiciendum esse audacter confirmem.

quae cum ita sint, ceteris libris, quos neque e Puteaneo
neque e Iuliani codice fluxisse pro explorato est, ita uti
licebit, ut leves praestantissimi codicis errores emaculentur.

