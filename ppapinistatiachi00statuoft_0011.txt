EDITORIS PRAEFATIO.

Achilleidos Statianae editione, quam anno prioris sae
culi LXXIX Philippus Kohlmann curavit, divendita ad me
pervenit iterandi eam officium. quamobrem ut appareat,
quibus fundamentis usus carminis huius verba constituerim-
pauca praefationis loco dicenda sunt. tamen ne quis nunc
plenam copiosamque de libris Statianis -— epicorum nempe
carminum, nam de Silvis rem absolvimus —- dissertationem
a me exspectet. quod munus alio tempore me posse subire
spero, ubi etiam Thebaidos recensionem aggressurus ero
huiusque poematis librorum collationes comparavero. hic
vero nihil agimus nisi hoc, ut,⁴quantum fieri potest bre-
vissime indicemus, quo fundamento nostra editio nitatur,
ne omni iudicio sint destituti qui legant. ac primum
quidem de codice Puteaneo, omnium quicumque aetatem
tulerunt optimo, verba faciemus, tum de reliquis libris
quos ad textum constituendum adhibuimus, deinde quo
vinculo reliqui illi libri cohaereant inter se ct quae sit
relatio inter hos et Puteaneum, quaeremus, denique in
fine praefationis duas tabulas collocabimus, alteram nota-
rum quae in apparatu critico leguntur, alteram virorum,
doctorum qui ad Stati Achilleidem emendandam symbolas

Δ contulerunt.

Β 1 de codice PuteaneO.

principem locum inter Achilleidos Thebaidosque libros
obtinere codicem Puteaneum nunc inter Parisinae byblio-

